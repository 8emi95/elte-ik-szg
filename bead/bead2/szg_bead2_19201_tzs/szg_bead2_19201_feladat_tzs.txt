Akvárium (2 pont)
Készítsünk egy akváriumot! Az akvárium lényegében egy négyzet alapú hasáb, oldalai és alja áttetszőek, és a bent lévő víz hatása miatt enyhén kék színűek. Az akvárium teteje egy fodrozódó vízfelület, ehhez vegyünk fel egy négyzetlapból álló síkot, majd vertex shader-ben függőlegesen mozgassuk a pontokat úgy, hogy a felület az idő múlásával folyamatosan hullámozzon. A hullámzáshoz legalább két, különböző periódusidejű függvényt használjunk (pl.: sin, cos). Az akváriumban jelenjen meg legalább egy hal és egy vízi növény obj fájlból betöltve. Hal és növény obj fájlok: https://free3d.com/3d-models/obj-fish

Űrhajó kamera 2 (2 pont)
Képzeljük el a kamerát egy űrhajónak. WASD-vel gyorsítani lehet a kameramozgást a megfelelő irányba, minnél többet nyomjuk, annál jobban felgyorsul. A gomb elengedésekor nem áll meg, hanem abban az irányban halad tovább. Ehhez tároljuk el a kamera sebességvektorát, és ezen változtassunk az interakciónál. A pozíciót az Update()-ben frissítjük eme sebességvektor szerint. A SPACE billentyű megnyomására azonnal álljon meg a kamera. A Q és E billentyűk segítségével lehessen forgatni a kamerán "roll" irányban, azaz az előre mutató vektor körül.

Napszakváltakozás (2 pont)
Hozzunk létre napszakváltakoást fényhatás segítségével! Vegyünk fel egy irány fényforrást (nap) és mozgassuk egy kör alakú pályán az origó körül (az x,y, tengelyt módosítjuk csak). Ha lemegy a nap (y>0) , onnantól este van, a nap fénye nem érvényesül, és mindent egy egységes, de gyenge másodlagos fényforrás világít meg (hold -1,-1,-1 irány fényforrás). A feladat megvalósítása a fragment shaderben történik, vertex shaderben egy idő uniform változó felvétele ajánlott. Ha az OBJ fájlodnak nincsenek normálisai, készíts köré egy három sík lapból álló, elöl-hátul-alul nyitott pajtát (normálisokkal rendelkező négyzetlapok), hogy megvédje az obj-t a napfénytől. Ha van eleve normálissal rendelkező alakzatod, ezt kihagyhatod.
